{
  "title": "Élet a Tisza mellett",
  "content": "A Dunával párhuzamosan, de tőle 100 kilométerrel keletebbre folyik Magyarország második legnagyobb folyója, a Tisza. Valamikor #hatalmas# kanyarulatokkal haladt végig az Alföldön. A kanyarulatok egy része lassan leszakadt a Tiszáról, morotvatavak, holtágak alakultak belőlük. A 19. században az árvizek pusztításainak csökkentése érdekében számos kanyarulatot átvágtak, ez volt Európa legnagyobb folyószabályozása.\n                                                                                            \nA Tisza mentén található a Kiskunsági Nemzeti Park legkisebb területe, a Szikra- és az Alpári-rét, amelynek #festői# szépségét a holt-Tisza-ág, a medret kísérő ártéri erdők, mocsarak és mocsárrétek adják. A holtágak vizét gazdag hínárvegetáció borítja, amelynek egyik #legszebb# növénye a fehér tündérrózsa. A parti zóna nádasai #népes# madárvilágnak adnak otthont. A vizek partján fűzfák nőnek. Vastag, gyorsan odvasodó törzsükben sok állat talál menedéket.\n\nAz árterekben a gyertyán, a magasabb fekvésű részeken a tölgy, a kőris és a szil az uralkodó. Az erdők igen #értékes# fészkelő madara a szürke küllő, a fekete harkály és a fekete gólya.\n\nA lakiteleki strand és a gyógyfürdő #közkedvelt# üdülő- és pihenőhelyként is nevezetessé teszi a nemzeti park e részét. Az erdei turistautak, a jelzett ösvények segítik a kikapcsolódást, a #védett# területek megismerését.\n",
  "template": {
    "_ref": "template/1"
  },
  "style": {
    "_ref": "style/1"
  }
}
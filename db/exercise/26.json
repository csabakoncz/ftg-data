{
  "title": "Gyermekkori álmok",
  "content": "1. #Gyermekkori álmok#\n<p>Óvodás koromban a Varázsceruza című mesefilm volt rám nagy hatással: én is szerettem volna egy varázsceruzát, amivel a levegőbe rajzolva bármit megvalósíthatok. Aztán ahogy nőttem, változtak az álmaim is. 13 évesen már autótervező szerettem volna lenni, de nem papíron akartam autókat rajzolni, hanem térben.Az ide vezető úttal, a programozással, 10. osztályban ismerkedtem meg. Akkor úgy éreztem, egy új világ nyílik meg előttem, ahol szinte minden megvalósítható. 18 évesen neki is vágtam álmaim megvalósításához, a Leonar3Do kezdeti modelljét két hónap alatt készítettem el. \n<p>\n2. ­­­­­­­­­#A siker kulcsa: a család#\n<p>2005-ben Amerikában számos díjat kaptam a találmányomért, ezek után családi vállalkozást alapítottunk. Édesapám író, édesanyám magyar-lengyel szakos tanár, tehát a műszaki tudományok világa nagyon távol áll tőlük. Mégis mögém álltak és a mai napig támogatnak. A családi cégben édesapám az ügyvezető, bátyám az ügyviteli menedzser, de mindenben segítenek. Nekik köszönhetem, hogy a kezdeti álomból valódi találmány és piaci termék lett. \n<p>\n3. #Lehetséges felhasználók#\n<p>A szakmai felhasználók köre nagyon tág, az egészségügytől kezdve az oktatáson, építészeten át a divattervezésig vagy a filmanimációig. Az oktatásban is sok téren hasznosulhat a Leonar3Do, például a matematika, a fizika, a biológia vagy a kémia órákon. Persze a leglelkesebb felhasználók a gyerekek, hiszen egy olyan varázsceruzát adunk a kezükbe, amivel ők is meg tudják valósítani az álmaikat. \n",
  "previewWidth": "600",
  "previewHeight": "400",
  "template": {
    "_ref": "template/1"
  },
  "style": {
    "_ref": "style/1"
  }
}